# Пресмятане на резултата от игра на Боулинг (PHP)

Играта на боулинг се състои от 10 фрейма. Всеки фрейм включва 2 хвърляния, като целта е да се бутнат 10 кегли. Минималният възможен резултат след 10 фрейма е 0 точки, а максималният - 300 точки.
Strike и Spare
Ако 10-те кегли бъдат свалени с първото хвърляне от фрейма, това се нарича STRIKE и се отбелязва с 'X' в резултата. След отбелязан STRIKE второ хвърляне в рамките на същия фрейм не се прави, защото 10-те кегли вече са свалени.
Ако 10-те кегли бъдат свалени с 2-те хвърляния от фрейма, това се нарича SPARE и се отбелязва с '/' в резултата.
Например, първите 3 фрейма за даден играч могат да бъдат записани така:

X
6 /
2, 5

# Оценяване
Когато във фрейма не са бутнати всички кегли, към резултата на играча се добавя само броят на свалените.
При STRIKE, освен броя на свалените кегли (10), към резултата се добавя т. нар. STRIKE бонус, който представлява броя на свалените кегли през следващите 2 хвърляния, независимо, дали те са се случили в 1 фрейм или в 2.
Например, ако в един фрейм имаме STRIKE, в следващия - също, а в 3-тия имаме свалени 4+3 кегли, резултатът за първия фрейм ще бъде: 10 + 10 + 4 = 24 точки.
В примерните 3 фрейма по-горе, резултата за първия фрейм ще е: 10 + 6 + 4
При SPARE, освен броя на свалените кегли (10), към резултата за фрейма се добавя т. нар. SPARE бонус, който представлява броя на свалените кегли при следващото хвърляне. В примерните 3 фрейма по-горе, резултата от 2-рия фрейм ще е 10 + 2 точки.
При така представените правила за изчисляване, общия резултат от 3-те по-горни фрейма ще е:
Фрейм 1: 10 + 6 + 4
Фрейм 2: 10 + 2
Фрейм 3: 7
Общо: 39 точки

# Последният фрейм
При последния фрейм има малка разлика, понеже няма последващи фреймове, които да определят бонусите от евентуален STRIKE или SPARE в 10-тия. Ако в 10-тия фрейм отбележи STRIKE, играчът получава право на 2 допълнителни хвърляния, за да може да се определи STRIKE бонуса. Ако пък той отбележи SPARE, получава 1 допълнително хвърляне, което ще определи съответно SPARE бонуса. Има разлика в добавянето на бонуса при последния фрейм, в сравнение с предишните: докато при фрейм 2 по-горе, точките 6+4 бяха добавени веднъж като бонус към фрейм 1 и отделно като нормални точки за фрейм 2, при последния фрейм, когато получим допълнителни хвърляния заради STRIKE или SPARE, точките от тези допълнителни хвърляния се добавят само като бонус за съответния STRIKE или SPARE, но не и още веднъж като нормални точки. Това е така, защото тези допълнителни хвърляния се добавят към играта само за да се изчислят бонусите.
